---
layout: base
title: Għaliex hija meħtieġa inkjesta pubblika? — Assassinju ta' Daphne Caruana Galizia
og_title: Why is a public inquiry needed?
excerpt: Fis-26 ta' Ġunju 2019, il-Kunsill tal-Ewropa ta lil Malta tliet xhur sabiex jingħata bidu għal inkjesta pubblika li tiżvela l-verità sħiħa dwar l-assassinju ta' Daphne.
og_image: "https://www.publicinquiry.mt/assets/img/og-image-inkjesta-pubblika-mt.jpg"
og_image_alt: "Inkjesta pubblika u indipendenti hija meħtieġa. Hekk tgħid il-liġi."
lang: mt
lang_ref: index
---

<h1>Daphne Caruana Galizia</h1>

<p>Daphne Caruana Galizia, il-ġurnalista investigattiva, kittieba u attivista kontra l-korruzzjoni, <a href="https://www.theguardian.com/world/video/2018/apr/17/journalism-was-her-life-daphne-caruana-galizias-family-speak-out-video" title="'Journalism was her life': Daphne Caruana Galizia's family speak out - video" hreflang="en">inqatlet fis-16 ta' Ottubru 2017</a>, f'assassinju brutali u mbixkel. Il-ġurnalista l-aktar magħrufa f'Malta, Daphne nqatlet qrib id-dar tagħha fil-Bidnija, Malta permezz ta' bomba li tqiegħdet taħt is-sedil tal-karozza tagħha.</p>

<p>Daphne ġiet <a href="https://timesofmalta.com/articles/view/2018-astor-award-awarded-to-daphne-caruana-galizia.676704" title="2018 Astor Award awarded to Daphne Caruana Galizia" hreflang="en">imsawra</a> bħala “l-flaġell persistenti f'Malta għall-korruzzjoni uffiċjali, il-klijenteliżmu u l-inkompetenza… l-inkorporazzjoni tal-ġurnaliżmu investigattiv: frank, bla kompromessi u totalment bla biża'.”</p>

<p>Ftit jiem wara l-mewt ta' Daphne, erba' esperti tan-Nazzjonijiet Uniti <a href="https://www.ohchr.org/en/NewsEvents/Pages/DisplayNews.aspx?NewsID=22262&LangID=E" title="Malta must bring killers of Daphne Caruana Galizia to justice and protect journalists – UN experts" hreflang="en">ħarġu stqarrija</a>, fejn għamlu sejħa lill-Gvern ta' Malta biex “jonora l-impenn tiegħu għal investigazzjoni urġenti u indipendenti”.</p>

<p><mark>Issa għaddew aktar minn sentejn mill-assassinju ta' Daphne</mark> u mis-sejħa mill-esperti tan-NU għal inkjesta pubblika u investigazzjoni urġenti, indipendenti u bir-reqqa.” Matul dan il-perjodu, bosta korpi internazzjonali, fosthom <a href="https://assembly.coe.int/nw/xml/XRef/Xref-XML2HTML-EN.asp?fileid=28053&lang=en" title="PACE - Resolution 2293 (2019) - Daphne Caruana Galizia's assassination and the rule of law in Malta and beyond: ensuring that the whole truth emerges" hreflang="en">il-Kunsill tal-Ewropa</a> u <a href="http://www.europarl.europa.eu/doceo/document/TA-8-2019-0328_MT.html" title="Testi adottati - Is-sitwazzjoni tal-istat tad-dritt u l-ġlieda kontra l-korruzzjoni fl-UE, b'mod speċifiku f'Malta u fis-Slovakkja - Il-Ħamis, 28 ta' Marzu 2019" hreflang="mt">l-Parlament Ewropew</a> qajmu tħassib serju dwar il-progress u l-mandat tal-investigazzjonijiet li hemm għaddejjin, u l-istat tad-dritt f'Malta.</p>

<a name="għaliex-hija-meħtieġa" href="#għaliex-hija-meħtieġa">
	<h1>Għaliex hija meħtieġa inkjesta pubblika?</h1>
</a>

<p>Wara l-qtil tagħha fis-16 ta' Ottubru 2017, l-awtoritajiet Maltin taw bidu għal proċeduri kriminali kontra l-irġiel li allegatament splodew il-bomba li qatlet lil Daphne kif ukoll inkjesta maġistrali dwar jekk persuni oħrajn kellhomx jiġu akkużati b'reati kriminali għall-kummissjonar tal-allegati assassini. Kemm il-proċedurali kriminali u l-inkjesta maġistrali jiffokaw fuq il-ħtija kriminali biss.</p>

<p>Madankollu, l-ebda proċess mhu qed jinvestiga l-mistoqsija aktar wiesgħa u ferm aktar serja dwar jekk l-istat Malti huwiex responsabbli għaċ-ċirkostanzi li wasslu għall-mewt ta' Daphne.</p>

<p>Malta hija legalment obbligata, taħt <a href="https://en.wikipedia.org/wiki/Article_2_of_the_European_Convention_on_Human_Rights" hreflang="en">l-Artikolu 2 tal-Konvenzjoni Ewropea dwar id-Drittijiet tal-Bniedem</a>, sabiex jiġi żgurat li l-investigazzjoni dwar il-mewt ta' Daphne tkun <em>indipendenti u effettiva</em>. Dan huwa l-każ speċjalment jekk hemm il-possibbiltà ta' ħtija tal-istat għall-mewt jew il-falliment tas-sistema biex dan jiġi impedit.</p>

<p>Sabiex ikunu konformi mal-obbligu ta' Malta fl-Artikolu 2, l-awtoritajiet ta' Malta mhux biss iridu jwieġbu għall-mistoqsija ta' min sploda l-bomba fil-karozza, iżda wkoll mistoqsijiet aktar wesgħin, inklużi mistoqsijiet dwar ħtija kriminali tal-imħuħ wara l-assassinju u l-intermedjarji tagħhom, <mark>liema passi kienu jew kellhom jittieħdu mill-awtoritajiet</mark> biex jipproteġu lil Daphne u lilna, il-familja tagħha, minn riskji magħrufa għall-ħajjitha, u kwalunkwe falliment tas-sistema kontribwenti li seta' jew kellu jiġi pprevenut.</p>

<p>Fis-sentejn mill-attakk tal-karozza bomba, Malta għandha ma tat bidu għal ebda forma ta' inkjesta f'dawn iċ-ċirkostanzi aktar wiesgħa tal-assassinju ta' Daphne. Aktar ma jgħaddi żmien, aktar ma tisparixxi l-evidenza.</p>

<a name="timeline" href="#timeline">
	<h1>X'qed jiġri?</h1>
</a>

<p><b>It-2 ta' Ottubru 2019</b> &mdash; Wara li għamlet sejħa għal-laqgħa, il-familja ta' Daphne tiltaqa' mal-Prim Ministru, il-Ministru tal-Ġustizzja u l-Avukat Ġenerali.</p>

<p><b>It-22 ta' Settembru 2019</b> &mdash; Il-familja ta' Daphne <a href="https://www.theguardian.com/world/2019/sep/21/daphne-caruana-galizia-family-of-murdered-maltese-journalist-raise-concerns-over-public-inquiry" title="Family of murdered Maltese journalist raise concerns over public inquiry" hreflang="en">tqajjem tħassib dwar l-għażla ta' żewġ membri</a> tal-kummissjoni, Anthony Abela Medici u Ian Refalo. Oġġezzjonijiet għall-konflitti ta' interess ta' dawn l-individwi, kif ukoll problemi serji bit-termini ta' referenza, tqajmu formalment mal-gvern. Ir-Rapporteur tal-Kunsill tal-Ewropa Pieter Omtzigt jgħid li l-inkjesta pubblika mħabbra mill-Gvern ta' Malta <a href="http://assembly.coe.int/nw/xml/News/News-View-EN.asp?newsid=7631&lang=2&cat=5" title="Daphne Caruana Galizia inquiry in Malta ‘does not meet the Assembly's expectations'" hreflang="en"> ma tissodisfax l-aspettattivi tal-korp għad-drittijiet tal-bniedem</a>.</p>

<p><b>Il-21 ta' Settembru 2019</b> &mdash; Il-gvern ta' Malta <a href="https://www.gov.mt/en/Government/DOI/Press%20Releases/Pages/2019/September/20/pr191965en.aspx" hreflang="en">jħabbar id-deċiżjoni</a> li jwaqqaf kummissjoni għal inkjesta pubblika tard il-Ġimgħa filgħaxija, ħamest ijiem qabel id-data ta' skadenza ffissata mill-Kunsill tal-Ewropa. Il-gvern ħatar lil Michael Mallia, eks imħallef, biex jippresiedi l-bord tal-inkjesta u l-eks Dekan tal-Fakultà tal-Liġi u espert kostituzzjonali l-Professur Ian Refalo u l-espert forensiku Dr Anthony Abela Medici, bħala membri tal-Kummissjoni.</p>

<section id="għaliex-hija-importanti" class="expandable">
	<a href="#għaliex-hija-importanti" name="għaliex-hija-importanti">
		<h2>Għaliex hija importanti inkjesta pubblika?</h2>
	</a>

	<div class="expandable-body">
		<p>Huwa importanti, kemm għall-familji tal-vittmi kif ukoll għal kull persuna oħra, li ssir indaġni indipendenti u effettiva ta' ksur jew fallimenti potenzjali mill-istat sabiex jiġi mħares id-dritt għall-ħajja. Dan huwa peress li din l-indaġni hija l-uniku mekkaniżmu legali li bih l-istat Malti jista' jieħu tagħlima dwar il-lakuni u n-nuqqasijiet sistemiċi u istituzzjonali tiegħu, u dwar il-bidliet li jenħtieġ jagħmel sabiex jipprevjeni mwiet futuri ta' ġurnalisti investigattivi u attivisti.</p>
	</div>
</section>

<section id="kif-ser-taħdem" class="expandable">
	<a href="#kif-ser-taħdem" name="kif-ser-taħdem">
		<h2>Kif ser taħdem l-inkjesta pubblika?</h2>
	</a>

	<div class="expandable-body">
		<p>Sabiex tkun konformi mal-Artikolu 2 tal-<a href="https://en.wikipedia.org/wiki/European_Convention_on_Human_Rights" title="European Convention on Human Rights" hreflang="en">KEBD</a>, l-inkjesta pubblika trid tiġi kondotta b'mod indipendenti mill-awtoritajiet tal-istat, inklużi l-pulizija, il-gvern u l-politikanti ta' Malta.</p>

		<p>Irid ikollha termini ta' referenza komprensivi, trasparenti u aċċessibbli. Is-soċjetà ċivili għandha titħalla tissorvelja l-inkjesta pubblika.</p>

		<p>Trid tinvolvina b'mod sinifikanti. Dan jinkludi aċċess għall-informazzjoni u opportunità li nsaqsu mistoqsijiet lix-xhieda. Għandu jkun hemm lok għal seduti pubbliċi.</p>
		
		<p>Dawn huma r-rekwiżiti minimi sabiex tkun konformi mal-liġi, inkluż billi tiġġenera fiduċja pubblika fil-proċess u trażżan it-tħassib pubbliku.</p>
	</div>
</section>

<section id="current-inquest" class="expandable">
	<a href="#current-inquest" name="current-inquest">
		<h2>X'inhu l-istatus tal-inkjesta ġudizzjarja attwali?</h2>
	</a>

	<div class="expandable-body">
		<p><mark>Bħalissa, ma hemm l-ebda proċess legalment konformi li qed jeżamina jekk Malta kinitx konformi mal-obbligu protettiv tagħha lejn Daphne.</mark> Inkjesta pubblika tista' tiddetermina jekk Malta kinitx taf, jew jekk kellhiex tkun taf, dwar riskju reali u immedjat għall-ħajja ta' Daphne; l-adegwatezza ta' kwalunkwe pass meħud minn Malta biex tħares kontra dak ir-riskju; u kwalunkwe pass li Malta teħtieġ tieħu biex tipprevjeni mwiet futuri ta' ġurnalisti investigattivi jew attivisti f'ċirkostanzi simili.</p>

		<p><a href="https://www.venice.coe.int/webforms/documents/default.aspx?pdffile=CDL-AD(2018)028-e" hreflang="en">Rieżami tas-sistema legali ta' Malta</a> mill-Kummissjoni ta' Venezja tal-Kunsill tal-Ewropa, aċċettat bħala korrett mill-gvern ta' Malta stess, jagħraf li l-uniku skop tal-inkjesta huwa li tiddeskrivi u tikkonserva l-evidenza materjali.</p>

		<p>Fir-rieżami mill-<a href="https://www.coe.int/en/web/greco/home/-/asset_publisher/lxOP5Yph48Zi/content/malta?inheritRedirect=false" title="Council of Europe calls for more robust and effective action against corruption in the Maltese government and police" hreflang="en">Grupp ta' Stati Kontra l-Korruzzjoni</a>, dwar il-kapaċità ta' Malta li tiġġieled il-korruzzjoni, instabu nuqqasijiet strutturali serji fis-sistema tal-ġustizzja kriminali tagħha.</p>

		<p><a href="http://assembly.coe.int/nw/xml/XRef/Xref-XML2HTML-EN.asp?fileid=28053&lang=en" hreflang="en">Ir-riżoluzzjoni</a> tal-Kunsill tal-Ewropa dwar l-assassinju ta' Daphne għaldaqstant tagħraf li dak li qiegħed isir biex jiġi investigat l-omiċidju mhuwiex biżżejjed.</p>
	</div>
</section>

<section id="current-prosecution" class="expandable">
	<a href="#current-prosecution" name="current-prosecution">
		<h2>Mhux diġà hemm tliet persuni akkużati?</h2>
	</a>

	<div class="expandable-body">
		<p>It-tlitt irġiel li ttellgħu l-qorti fl-4 ta' Diċembru 2017 u li huma akkużati li qiegħdu u b'mod remot splodew il-bomba li qatlet lil Daphne ma tressqux għal proċess.</p>

		<p>It-tressiq fil-qorti tal-allegati assassini u l-“inkjesta” relatata ma' kwalunkwe moħħ wara dan l-omiċidju huma ffokati purament fuq il-ħtija kriminali. Ma hemm l-ebda proċess li qed jinvestiga ċ-ċirkostanzi tal-omiċidju ta' Daphne.</p>

		<!--<figure><img src="https://static1.squarespace.com/static/5519b363e4b0cad894c15776/t/59f71da52774d1138bab02d0/1509367268170/27.10.17.+Bay-Laurel+Tree%28LR%29.jpg?format=2500w"><figcaption>The Bay Laurel Tree, by Seb Tanti Burlò</figcaption></figure>-->
		<!-- From: http://burlo.squarespace.com/?offset=1509967177382 -->

		<p>La l-pulizija u lanqas il-maġistrat li qed imexxi l-inkjesta m'għandhom il-kompitu jew ma huma mgħammra biex jesploraw il-mistoqsijiet aktar mifruxa dwar l-obbligu ta' Malta li tipproteġi lil Daphne. Anke jekk l-investigazzjoni tal-pulizija u l-inkjesta maġistrali kienu qed joperaw b'mod għal kollox indipendenti u effettiv, dawn għandhom ambitu limitat u m'għandhomx il-kompitu li jinvestigaw ċ-ċirkostanza aktar mifruxa dwar l-assassinju ta' Daphne.</p>

		<p><mark>Dan jinkludi l-mistoqsija kruċjali ta' jekk il-ħajja ta' Daphne setgħetx tiġi salvata u anke jekk kellhiex tiġi salvata.</mark> Agħar minn hekk, il-proċessi attwali ma jistgħux b'mod inerenti lanqas iwettqu funzjoni ewlenija oħra: dik li jipprevjenu mwiet futuri.</p>
	</div>
</section>

<section id="supranational-organisations" class="expandable">
	<a href="#supranational-organisations" name="supranational-organisations">
		<h2>Liema organizzazzjonijiet sovranazzjonali għamlu sejħa għal inkjesta pubblika?</h2>
	</a>

	<div class="expandable-body">
		<p>F'Ġunju l-Assemblea Parlamentari tal-Kunsill tal-Ewropa għaddiet <a href="http://assembly.coe.int/nw/xml/XRef/Xref-XML2HTML-EN.asp?fileid=28053&lang=en" hreflang="en">ir-riżoluzzjoni 2293</a>, <a href="http://www.assembly.coe.int/nw/xml/News/News-View-EN.asp?newsid=7552&lang=2&cat=8" hreflang="en">fejn talbet li</a> fi żmien tliet xhur, Malta għandha twaqqaf “inkjesta pubblika indipendenti” dwar l-assassinju ta' Daphne.</p>

		<p><a href="https://www.ohchr.org/en/NewsEvents/Pages/DisplayNews.aspx?NewsID=22262&LangID=E" title="Malta must bring killers of Daphne Caruana Galizia to justice and protect journalists – UN experts" hreflang="en">Erba' esperti tan-NU</a> għamlu sejħa għal “inkjesta pubblika immedjata, indipendenti u bir-reqqa” immedjatament wara l-assassinju ta' Daphne. Dawn huma: Agnes Callamard, Rapporteur Speċjali dwar eżekuzzjonijiet extraġudizzjarji, sommarji jew arbitrarji; Michel Forst, Rapporteur Speċjali dwar is-sitwazzjoni tad-difensuri tad-drittijiet tal-bniedem; Juan Pablo Bohoslavsky, Espert Indipendenti dwar l-effetti tad-dejn barrani u d-drittijiet tal-bniedem; u David Kaye, Rapporteur Speċjali dwar il-promozzjoni u l-protezzjoni tad-dritt għal-libertà ta' opinjoni u espressjoni.</p>

		<p>F'Marzu, il-Parlament Ewropew għadda <a href="http://www.europarl.europa.eu/doceo/document/TA-8-2019-0328_MT.html" hreflang="mt">r-riżoluzzjoni 2018/2965</a> fejn, “Jistieden lill-istituzzjonijiet tal-UE u lill-Istati Membri biex jibdew inkjesta pubblika internazzjonali indipendenti dwar il-qtil ta' Daphne Caruana Galizia u l-allegati każijiet ta' korruzzjoni, reati finanzjarji, ħasil tal-flus, frodi u evażjoni tat-taxxa rrappurtati minnha, li jinvolvu uffiċjali pubbliċi ta' Malta fi grad għoli, kemm attwali kif ukoll preċedenti.”</p>
	</div>
</section>

<section id="press-freedom-groups" class="expandable">
	<a href="#press-freedom-groups" name="press-freedom-groups">
		<h2>Liema gruppi għal-libertà tal-istampa appoġġjaw is-sejħa għal inkjesta pubblika?</h2>
	</a>

	<div class="expandable-body">
		<p>F'Ottubru 2018, 25 organizzazzjoni internazzjoni għal-libertà tal-istampa u l-libertà ta' espressjoni <a href="https://www.indexoncensorship.org/2018/10/groups-call-for-public-inquiry-into-daphne-caruana-galizias-murder/" title="Groups call for public inquiry into Daphne Caruana Galizia's murder" hreflang="en">kitbu lill-Prim Ministru ta' Malta</a> fejn ħeġġewh iwettaq l-obbligu legali ta' Malta biex titwaqqaf inkjesta pubblika. Huma qalu, “Il-protezzjoni tal-ħajjiet u l-ilħna tal-ġurnalisti f'Malta u mal-Ewropa kollha jiddependu fuq din l-inkjesta pubblika. Din l-inkjesta ma fiha xejn li tbeżża', ħlief il-verità.”</p>

		<p>Il-Federazzjoni Internazzjoni tal-Ġurnalisti vvutat unaninament biex <a href="https://theshiftnews.com/2019/06/25/ifj-joins-call/" title="International Federation of Journalists joins call for public inquiry into journalist's death" hreflang="en">tingħaqad mas-sejħa</a> għal inkjesta pubblika fil-kungress tagħha f'Ġunju 2019.</p>
	</div>
</section>

<section id="legal-basis" class="expandable">
	<a href="#legal-basis" name="legal-basis">
		<h2>X'inhi l-bażi legali għal inkjesta pubblika f'Malta?</h2>
	</a>

	<div class="expandable-body">
		<p>Hemm mekkaniżmu potenzjali fi ħdan il-liġi domestika Maltija li tista' tintuża biex jiġu ssodisfatti dawn ir-rekwiżiti tal-Artikolu 2, primarjament verżjoni aktar profonda ta' inkjesta taħt <a href="http://www.justiceservices.gov.mt/DownloadDocument.aspx?app=lom&itemid=8763&l=1" hreflang="en"> l-Att dwar l-Inkjesti</a>, b'termini ta' referenza li jagħtu mandat għal konformità mal-Artikolu 2.</p>

		<p>Bħala firmatarju <a href="https://en.wikipedia.org/wiki/European_Convention_on_Human_Rights" hreflang="en">tal-Konvenzjoni Ewropea dwar id-Drittijiet tal-Bniedem</a>, huwa ta' tħassib li l-gvern ta' Malta ma ħax azzjoni urġenti biex titwaqqaf inkjesta bħal din. Għall-kuntrarju, il-gvern ta' Malta rrifjuta proposta għal <a href="https://timesofmalta.com/articles/view/government-amendments-dismiss-chris-said-call-for-inquiry.666075" hreflang="en">inkjesta ferm aktar limitata</a>.</p>
	</div>
</section>

<section id="representing-us" class="expandable">
	<a href="#representing-us" name="representing-us">
		<h2>Min qed jirrappreżentana?</h2>
	</a>

	<div class="expandable-body">
		<p>L-appoġġ legali għas-sejħa għal inkjesta pubblika indipendenti huwa pprovdut minn <a href="https://bhattmurphy.co.uk/our-people/tony-murphy" hreflang="en" lang="en">Tony Murphy</a> ta' <a href="https://bhattmurphy.co.uk/" title="Bhatt Murphy Solicitors: defending civil liberties" hreflang="en" lang="en">Bhatt Murphy Solicitors</a>.</p>

		<p>Il-ħidma tiegħu għas-sejħa għal inkjesta pubblika, u dik tal-avukati li huwa ingaġġa, hija appoġġjata finanzjarjament minn <a href="https://www.freepressunlimited.org/en/news/free-press-unlimited-supports-caruana-galizia-family" title="Free Press Unlimited supports Caruana Galizia family" hreflang="en">għotja minn <span lang="en">Free Press Unlimited (FPU)</span></a>, li min-naħa tagħha hija appoġġjata mill-Ministeru għall-Affarijiet Barranin tan-Netherlands. L-għotja hija <a href="https://www.ecpmf.eu/news/press-releases/defending-daphnes-legacy-funding-for-the-caruana-galizia-familys-court-battles" title="Press Release: Defending Daphne's legacy" hreflang="en">amministrata b'mod indipendenti miċ-Ċentru Ewropew għal-Libertà tal-Istampa u tal-Media (<span lang="en">ECPMF</span>)</a>, li l-espert legali tiegħu jimmonitorja l-ħidma li jiffinanzja u jirrapporta lill-<span lang="en">FPU</span>.</p>

		<p>Is-Sur Murphy ingaġġa lil <a href="https://www.doughtystreet.co.uk/barristers/caoilfhionn-gallagher-qc" hreflang="en" lang="en">Caoilfhionn Gallagher QC</a>, <a href="https://www.doughtystreet.co.uk/barristers/jonathan-price" hreflang="en" lang="en">Jonathan Price</a> u <a href="https://www.doughtystreet.co.uk/barristers/jennifer-robinson" hreflang="en">Jennifer Robinson</a> ta' <a href="https://www.doughtystreet.co.uk/" hreflang="en" lang="en">Doughty Street Chambers</a>, u lil <a href="https://parlament.mt/13th-leg/political-groups/partit-nazzjonalista/comodini-cachia-therese/" hreflang="en">Dr Therese Comodini Cachia MP</a>, biex jipprovdu parir legali.</p>

		<p>Fil-qorti aħna niġu rrappreżentati minn Dr Comodini Cachia, <a href="https://parlament.mt/13th-leg/political-groups/partit-nazzjonalista/azzopardi-jason/" hreflang="en">Dr Jason Azzopardi MP</a> u Dr Eve Borg Costanzi.</p>
	</div>
</section>

<section id="legal-advice" class="expandable">
	<a href="#legal-advice" name="legal-advice">
		<h2>Nista' nara l-parir legali?</h2>
	</a>

	<div class="expandable-body">
		<p>Il-parir legali intier huwa pubblikament disponibbli:</p>

		<ol>
			<li><a href="/en/legal-advice/daphne-caruana-galizia-legal-advice-1.pdf" hreflang="en">Parir urġenti dwar l-obbligu investigattiv taħt l-Artikolu 2 tal-KEDB</a></li>
			<li><a href="/en/legal-advice/daphne-caruana-galizia-legal-advice-2.pdf" hreflang="en">Opinjoni legali dwar ir-rispons ta' Malta fir-rigward tal-assassinju ta' Daphne Caruana Galizia</a></li>
			<li><a href="/en/legal-advice/daphne-caruana-galizia-legal-advice-3.pdf" hreflang="en">Inkjesta pubblika fir-rigward tal-assassinju ta' Daphne Caruana Galizia: It-tielet opinjoni</a></li>
		</ol>
	</div>
</section>
